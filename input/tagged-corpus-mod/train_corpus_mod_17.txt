ඒ සඳහා එම ජන කණ්ඩායම් එකට මුසු විය යුතුය . එක් කණ්ඩායමක් අනෙක් ජන කණ්ඩායමට මිශ්‍ර වීමට , එක්ව ජීවත්වීමට එරෙහි නම් සමාජ හෝ ආර්ථික සහ දේශපාලනික සංවර්ධනයක් අපේක්ෂා කළ නොහැකිය . සත්‍ය වශයෙන් ම ගත් කල මුස්ලිම් ජනතාව රට පුරා විසිරී ජීවත් වේ . සිංහල ජනතාව වෙසෙන ප්‍රදේශවල දෙමළ ජනතාව තරමක් දුරට හෝ ජීවත් වී කටයුතු කරයි . එහෙත් දෙමළ ප්‍රදේශවල මුස්ලිම් ජනතාව තරමක් සිටිය ද , සිංහල ජනතාව නැති තරම් ය . අපේ රටේ දේශපාලන ගැටළුවට ප්‍රධාන හේතුව මෙයයි . එබැවින් දෙමළ ජනතාව වෙසෙන එම ප්‍රදේශ ද සිංහල ජනතාවට පහසුවෙන් විවෘත විය යුතුයි . එවිට සිංහල ජනතාව එම ප්‍රදේශවල දී ද්‍රවිඩ ජනතාව මුණගැසෙනු ඇත . සිංහල ජනතාව ද දෙමළ ජනතාවගේ පැමිණීම ප්‍රතිකේෂ්ප කළ යුතු නොවේ . එමගින් ත්‍රෛ ජාතික සංගමයක් බිහිවනු ඇත . මෙම ත්‍රෛ ජාතික සංගමය දේශපාලනික හා ආර්ථික සංවර්ධනයට එක්ව කටයුතු කරමින් අප අපේක්ෂා කරන තිරසාර සාමය ද එමගින් එක්සත්ව ජීවත් වීමේ වාසනාව ද ළඟා කර දෙනු ඇත . ඒ සඳහා හයිද්‍රාබාද් නගරය අපට කදිම ආදර්ශයකි . ආචාර්ය එච්. ඒ. ජේ. ගුණතිලක අංශ ප්‍රධානි කෘෂි විද්‍යා අංශය පොල් පර්යේෂණායතනය ලුණුවිල ඉරානයේ බ්‍රිතාන්‍ය තානාපති කාර්යාලය අසළ උද්ඝෝෂණ ටෙහෙරානයේ දී ඉරාකයේ රඳවා සිටින අමෙරිකාව ඇතුලු සන්ධාන හමුදාවල ක්‍රියාකාරිත්වයට විරෝධය පාමින් ඉරානයේ බ්‍රිතාන්‍ය තානාපති කාර්යාලය අසළ පෙරේදා සිව්වැනි වතාවටත් සිය ගණනක් දෙනා උද්ඝෝෂණවල නිරත වූහ . අමෙරිකාව සහ බ්‍රිතාන්‍යයට මරණය " යනුවෙන් සටන් පාඨ කියමින් උද්ඝෝෂණයට එක් වූ සිසුන් බ්‍රිතාන්‍ය තානාපති කාර්යාලය දෙසට තක්කාලි සහ රතිඤ්ඤා දමා ගැසූ බැව් සිද්ධිය ඇසින් දුටුවෝ පැවසූහ . ටෙහෙරාන් නුවර බ්‍රිතාන්‍ය තානාපති කාර්යාලය වසා දමා තානාපතිවරයා පළවා හැරිය යුතු බවට උද්ඝෝෂකයන් දිගින් දිගට ම අවධාරණය කළ බව ද වාර්තා වි තිබිණි . - රොයිටර් පාසල් දින නියමයක් නොමැති ව වසා දමන්නැයි මාඕවාදීන්ගෙන් නියෝග කත්මණ්ඩුහි දී ය පෞද්ගලික පාසල්වල ගාස්තු පහත හෙලන බවට පසුගිය වසරේ රජය විසින් දුන් ප්‍රතිඥාව ක්‍රියාවට නංවන්නැයි ඉල්ලා සිටිමින් ලබන ජූනි 06වැනි දා සිට දින නියමයක් නොමැති වර්ජනයක් අරඹන්නැයි නේපාලයේ මාඕ කැරලිකරුවන්ට සම්බන්ධ සමස්ත නේපාල ජාතික ස්වාධීන විප්ලවීය ශිෂ්‍ය සංගමය නිවේදනයක් නිකුත් කරමින් එරට සියලු ම පාසල් සිසුන්ගෙන් ඉල්ලීමක් කර තිබේ . නේපාල අධ්‍යාපන අමාත්‍යාංශ ආරංචි මාර්ග සඳහන් කරන්නේ මෙම වර්ජනය ක්‍රියාත්මක වුවහොත් රට පුරා පිහිටි 38757ක් වන පාසල්වල ලක්ෂ 54ක් පමණ වන සිසුන්ගේ අධ්‍යාපන කටයුතු ඇන හිටින බවයි . නේපාල රාජාණ්ඩුවට එරෙහි ව එරට විපක්ෂ කණ්ඩායම් විසින් පසුගිය මාස කිහිපය තිස්සේ ක්‍රියාත්මක කළ විරෝධතා ව්‍යාපාරවල දී ද ප්‍රමුඛත්වය ගෙන ක්‍රියා කළ එරට ශිෂ්‍ය සංවිධාන මෙම වර්ජනය ක්‍රියාත්මක කළහොත් එරට දැනට පවතින අවුල් සහගත තත්ත්වය වඩාත් බරපතල මුහුණුවරක් ගනු ඇතැයි ප්‍රකාශ වී තිබේ . ඒ. එෆ්. පී. මුළු ලෝකය ම අවුල් කරන්නේ බුෂ් සහ බ්ලෙයාර් " ලෝක බලවතුන්ට මුගාබේ දෙහි කපයි ලන්ඩනයේ දී " ලොව ම මුලා කරන " අමෙරිකානු ජනාධිපති ජෝර්ජ් ඩබ්. බුෂ් හා " පිස්සු වැඩ කරන " බ්‍රිතාන්‍ය අගමැති ටෝනි බ්ලෙයාර් මුළු ලොව ම අවුලෙන් අවුලට පත් කැර ඇතැයි දිගින් දිගට ම චෝදනා කරන සිම්බාබ්වේ ජනාධිපති රොබට් මුගාබේ මෑතක දී ඔහු අප්‍රිකානු ආඥාදායකත්වයේ ආදර්ශයක් වැනි යැයි පැවසූ ද , අප්‍රිකානු රදගුරු ඩෙස්මන්ඩ් ටුටු ද විවේචනයට ලක් කළේ ය . " ස්කයි නිව්ස් " රූපවාහිනී සේවය සමග සිදු කළ සම්මුඛ සාකච්ඡාවක දී මේ බව ප්‍රකාශ කරන මුගාබේ බ්‍රිතාන්‍ය අගමැතිවරයා " තමා සුපිරි මානවයකු සේ සලකා ගනිමින් සෙස්සන් දෙස අවඥාවෙන් බලන්නෙකු " බව සඳහන් කළේ ය . " බුෂ් ඉරාකය සම්බන්ධයෙන් ලොව ම මුලා කර තිබෙනවා . ඉරාකයට පහර දීමට තීරණය කිරීමෙන් වැරැද්දක් සිදු කැර ඇති බව ඔවුන් දන්නවා . ඉරාකයේ සමූහ ඝාතන අවි ඇති බව පවසමින් ඔවුන් බොරුවෙන් ලොව ම මුලා කළා " යැයි ඔහු පැවසීය . බ්ලෙයාර් තවමත් කටයුතු කරන්නේ සිම්බාබ්වේ රාජ්‍යය බ්‍රිතාන්‍ය යටත් විජිතයක් ලෙස සලකා බවත් ඒ අනුව එරට කටයුතු පාලනයට ප්‍රයත්න දරන බවත් ඔහු වැඩිදුරටත් පැවසීය . බ්ලෙයාර්ගේ " පිස්සු වැඩ " නිසා ලොව ම අවුල් වී ඇති සැටි කාටත් පෙනේ යැයි ද ඔහු කීය . " මා ජනාධිපති ලෙස තේරී පත් වීම ගැන බ්ලෙයාර් විරුද්ධ වුණා . සිම්බාබ්වේ රාජ්‍යය අවනීතිය රජයන ප්‍රජාතන්ත්‍රවාදී නොවන නීතියේ ආධිපත්‍යය හා මානව හිමිකම් ගරු නොකරන රටක් බව ඔහු සෙසු ලෝකයාට ප්‍රකාශ කළා . මේ සියල්ල ම අමූලික බොරු " යැයි ද ඔහු කියා සිටියේ ය . ද. අප්‍රිකානු අග රදගුරු ඩෙස්මන්ඩ් ටුටු ගැන පවසා ඇත්තේ ඔහු කෝපාග්නියෙන් වෙළුණු නපුරෙකු බව ය . එපමණක් නොව ටුටූ අප්‍රසන්න පුංචි රදගුරුවරයෙක් පමණක් බව ද ඔහු පැවසී ය . මෙසේ ලෝක නායකයන් කීපදෙනෙකු ම දැඩි විවේචනයට ලක් කළ ඔහු තමා සංවිධිත ප්‍රචණ්ඩ ක්‍රියාවන් හා නියැලෙන බවට නැගෙන විපක්ෂ චෝදනා ප්‍රතික්ෂේප කළේ ය . තරුණ කඳවුරු මුවාවෙන් විපක්ෂය මැඬලීමට තරුණ කොටස් පුහුණු කරන්නේ යැයි නැගී ඇති චෝදනාව පිළිකෙව් කළ ඔහු තරුණ කඳවුරු ජාතික සේවාවක් බවත් තරුණයන්ගේ හැකියාවන් හැම අතින් ම වර්ධනය කළ යුතු අතර ඔවුන් ජාතික හැඟීමෙන් යුත් සිම්බාබ්වේ වැසියෝ බවට පත් කළ යුතු බවත් කියා සිටියේ ය . මේ අතර සිම්බාබ්වේ රාජ්‍ය සාගතයට ගොදුරු වී ඇති රටක් ලෙස දක්වන මතය ප්‍රතික්ෂේප කරමින් මේ වසරේ අති විශාල ධාන්‍ය අස්වැන්නක් ලැබී ඇති බවත් සිම්බාබ්වේ ජනතාව සාගින්නේ නොපෙළෙන අතර ආධාර ලබා දිය යුත්තේ එවන් සාගින්නේ පෙළෙන රටවලට බවත් ඔහු පැවසීය . ඒ සමග ම යළිත් වතාවක් ජනාධිපති ධුරය හෙබවීමට අදහසක් නැති අතර වත්මන් ධුර කාලයේ කෙළවර ලේඛන කලාවට නැඹුරු වන බව ද කීවේ ය . ඒ. එෆ්. පී. - රොයිටර් පලස්තීන නිවාස විනාශය ජර්මන් නාසි අපරාධවලට සමානයි ඊශ්‍රායල් අධිකරණ ඇමති කියයි . ජෙරුසෙලමේ දී ය පලස්තීනුවන් 42නෙකු ඝාතනය කරමින් හා නිවාස 35ක් බිමට සමතලා කැරෙමින් පසුගිය දා පලස්තීන රෆා සරණාගත කඳවුරේ දී සිදු කැරුණු ඊශ්‍රායල් මෙහෙයුම දෙවන ලෝක යුද්ධයේ දී යුදෙව්වන් සමූල ඝාතනය කැරෙමින් සිදු කැරුණු නාසි අපරාධවලට සමාන බව ඊශ්‍රායලයේ ජ්‍යෙෂ්ඨ කැබිනට් ඇමතිවරයෙකු පවසා තිබේ . ඔහු අධිකරණ ඇමති යෝසෙෆ් ලැපිඩ් ය . දෙවන ලෝක යුද්ධයේ දී නාසි සමූලඝාතනයකින් දිවි බේරා ගත් ඔහු , පලස්තීන නිවාස විනාශය වහා නැවැත්විය යුතු බව කීවේ ය . ඊට අදාල ප්‍රතිපත්තිය අමානුෂික වූවක් බව පෙන්වා දෙන ඔහු , එය ජාත්‍යන්තර අධිකරණය හමුවේ ඊශ්‍රායලයට යුද අපරාධ චෝදනා එල්ල වීමට මුල් විය හැකි බව ද කියා ඇත . විනාශ කළ පලස්තීන නිවසක සුන්බුන් අතර ඇවිදිමින් බෙහෙත් කුප්පියක් සොයන මහළු කතක් වීඩියෝ පටයක දැක්මෙන් , දෙවන ලෝක යුද්ධයේ දී නාසි සමූල ඝාතන මැද නිවසින් පන්නා දැමුණු සිය මිත්තනිය සිහිපත් වූ බව ඔහු කියා තිබේ . මේ අතර ඊශ්‍රායල් හමුදා රෆා ප්‍රදේශයේ භට සංඛ්‍යාව අඩු කැර ඇතත් මෙහෙයුම දිගටම සිදු කරන බව කියා ඇත . අගමැති ෂැරෝන් ද ලැපිඩ්ගේ ප්‍රකාශය පිළිගතහැක්කක් නොවන බව කියා ඇත . රොයිටර් අරාබි සංගම් සමුළුව සාමාජික රටවල ප්‍රජාතන්ත්‍රවාදය තහවුරු කිරීමට රාජ්‍ය නායකයන්ගෙන් ප්‍රතිඥා ටියුනිස්හි දී අරාබි රටවල ප්‍රජාතන්ත්‍රවාදය දිරි ගන්වන අතර දේශපාලන හා රාජ්‍ය කටයුතුවල පොදු සහභාගිත්වය ව්‍යාප්ත කරන බවක් කාන්තා අයිතීන් වඩ වඩා බල ගන්වමින් සිවිල් සමාජය පුළුල් කරන බවත් , සාමාජිකයන් 22කගෙන් සමන්විත " අරාබි සංගමය " පෙරේදා සිය අවසන් ප්‍රකාශනයෙන් සපථ කැර ඇත්තේ දෙ දින මුළුවක් නිමවමිනි . මෙහි දී අරාබි සංගමයට අයත් විදේශ ඇමතිවරු මෙම සංශෝධන ක්‍රියාවලිය සඳහා අනුමැතිය ලබා දුන් අතර රාජ්‍ය නායකයින් ඊට පුද්ගලික ව අනුමැතිය ලබා දීමක් සිදු විය යුතු නැති බව තීරණය කැරී තිබේ . සමුළුවේ අවසානයේ දී රාජ්‍ය නායකයින් කීපදෙනෙකු රැඳී සිටිය අතර සමුළු වැඩ පිළිවෙලට විරෝධය පාමින් ලිබියානු ජනාධිපති මුවමර් ගඩාෆි සෙනසුරාදා ම පිට ව ගොස් තිබිණ . සමුළුව අවසානයේ ටියුනිස් ප්‍රකාශනය නිකුත් කැරුණු , අතර අරාබි ජන මතය සෑහීමකට පත් වන අන්දමේ ක්‍රියාවලියක් ඉරාකයේ හා පලස්තීනයේ සිදු ව නැතැයි ඉන් කියැවිණ . එ. ජා. සම්මුතීන්ට අනුකූල නොවන ලෙස සිදු කැරෙන අරාබි - ඊශ්‍රායෙල් ගැටුම් විසඳීමේ ප්‍රයත්න පිළිනොගන්නා බව කී ඔවුන් අමෙරිකානු සම්බාධකවලට ගොදුරු ව ඇති සිරියාවට සහයෝගය පල කැර තිබේ . ඉරාකයේ ජනතාවට බලය පැවරීම කඩිනම් විය යුතු අතර එ. ජා. සංවිධානය එහි ප්‍රමුඛ භූමිකාවක නියැලිය යුතු බව ද ඔවුන් පෙන්වා දී ඇත . රොයිටර් දැඩි අධිෂ්ඨානයෙන් යුක්ත ව ත්‍රස්තවාදයට එරෙහි ව සටන් වදිනවා පළමු කැබිනට් රැස්වීමේ දි ඉන්දීය අගමැති කියයි නවදිල්ලියේ දී කෘතහස්ත දේශපාලනඥයින්ගෙන් හෙබි ඉන්දීය නව රජය , ඊයේ සිට ක්‍රියාත්මක විය . පෙරේදා සවස 71 හැවිරිදි අගමැති මන් මෝහන් සිං රජයේ ප්‍රමුඛ අමාත්‍යාංශ කොංග්‍රස් පක්ෂයේ ප්‍රවීනයන් වෙත ලබා දුන් අතර සෙසු කැබිනට් ඇමතිවරුන්ට ද අදාළ අමාත්‍යාංශ පැවරීය . පළමු කැබිනට් රැස්වීම ඇරඹීමටත් මත්තෙන් ඉන්දු කාශ්මීරයේ ඉස්ලාමීය කැරලිකරුවන් විසින් බිම් බෝම්බ පුපුරුවාලීමෙන් ඉන්දිය සෙබළුන් 28 දෙනෙකු ඝාතනය කැර තිබුණු අතර රැස්වීමේ දී ඔවුහු මේ ක්‍රියාව හෙළා දුටහ . මෙහි දි දැඩි අධිෂ්ඨානයෙන් යුතු ව ත්‍රස්තවාදයට එරෙහි ව සටන් වදින බවටත් මූලික ගැටළු සඳහා සාමකාමි විසඳුම් ලබා දීමට යොමු වන බවටත් අගමැති මන් මෝහන් සිං සපථ කළේ ය . අගමැති මන් මෝහන් සිං සිය මුදල් ඇමති ලෙස පත් කැර ඇත්තේ පලානිඅප්පන් චිදම්බරම් ය . ව්‍යාපාරික ලෝකයේ ප්‍රසාදයට පාත්‍ර ව ඇති ඔහු 1996 - 1998 දක්වා ද මුදල් ඇමති ධූරය දරා ඇත . ඉන්දීය කැබිනට් මණ්ඩලයේ මානව සම්පත් ඇමති ධූරය පාසල් කටයුතු ද ආවරණය කැරෙන පරිද්දෙන් අර්ජූන් සිංට හිමි ව ඇත . අධ්‍යාපනයේ වෙනස්කම් ඇති කරන බව ඔහු කීවේ හින්දු ජාතිකවාදීන් එය අවුලක් බවට පත් කොට ඇතැයි චෝදනා කරමිනි . සුළුතර ආගමික කොටස් ගරහමින් ඉතිහාසය විකෘති කොට ඇති බවට කොංග්‍රස් නායකයින් පූර්ව රජයට චෝදනා කැර තිබිණ . නව ආරක්ෂක ඇමතිවරයා , ප්‍රනාබ් මුඛර්ජි ය . සමාජීය සමගිය සුරකින බවට ඔහු පොරොන්දු වී තිබේ . ජනකොටස් අතර කැලඹිලි නොතිබිය යුතු අතර එවන් තත්ත්ව පවතීනම් වහා ඒවා පරාජය කළ යුතු බව ඔහු කියා ඇත . ඇමතිවරුන් 28කින් සමන්විත කැබිනට් මණ්ඩලයේ එක ම ඇමතිවරිය වන්නේ සමාජ සාධාරණත්වය හා බලගැන්වීමේ අමාත්‍යාංශය හිමි මීරා කුමාර් ය . විදේශ ඇමති ධූරය පැවරී ඇත්තේ 73 හැවිරිදි නට්වාර් සිංට ය . ඔහු පූර්ව රජයේ අමෙරිකානු හිතවාදී පිළිවෙත දැඩි සේ දෝෂ දර්ශනයට ලක් කළ අයෙකි . මේ සියල්ල මැද අගමැති සිං හා පකිස්තාන ජනාධිපති පර්වේස් මුෂාරෆ් අතර දුරකතන සංවාදයක් සිදු විය . විනාඩි 20ක පමණ වූ මෙම සංවාදයේ දී දෙරට අතර සබඳතා වර්ධනයට හා සාම ක්‍රියාවලිය ඉදිරියට ගෙන යාමට ගිවිස ගැනිණ . ඒ. එෆ්. පී. ජර්මන් ජනාධිපති පදවිය හෝස්ට් කොහ්ලර්ට බර්ලින්හි දී පශ්චාද්ක් යුද ජර්මනියේ නමවැනි ජනාධිපති ලෙස හිටපු ජා. මු. අරමුදල් ප්‍රධානී හෝස්ට් කොහ්ලර් විශේෂිත ෆෙඩරල් ඡන්ද මණ්ඩලයකින් පෙරේදා තෝරා ගැනිණ . නාසි යුගයේ දී හමුදාවෙන් පලා ගිය නාවිකයන්ට මරණ දඬුවම ලබා දුන් විනිසුරුවරයකු වන හැන්ස් ෆිල්බින්ගර්ගේ සහභාගිත්වය නිසා ජනාධිපති තේරීමේ ඡන්ද විමසීම අර්බුදයකට මැදි ව තිබිණ . කෙසේ වෙතත් විපක්ෂ ක්‍රිස්තියානි ප්‍රජාතන්ත්‍රවාදී හා ඔවුන්ගේ නිදහස් ප්‍රජාතන්ත්‍රවාදී හිතෛෂීන් විසින් ජනාධිපති අපේක්ෂක ලෙස නම් කැරුණු හෝස්ට් කොහ්ලර් ඉකුත් මාර්තු මස එතෙක් ජා. මු. අරමුදලේ ඔහු දැරූ කළමනාකාරිත්ව අධ්‍යක්ෂ ධුරයෙන් ඉවත් ව තරගයට ඉදිරිපත් වූ අතර 1204ක ඡන්ද මණ්ඩලයේ ඡන්ද 604 දිනා ගැන්මට සමත් විය . පාර්ලිමේන්තු මන්ත්‍රීන් හා ෆෙඩරල් ප්‍රාන්ත 16ක නියෝජිතයන්ගෙන් මෙම ඡන්ද මණ්ඩලය සමන්විත වූ අතර අර්බුදයට මුල් වූ නාසි විනිසුරු හැන්ස් ෆිල් බින්ගර් ද ක්‍රිස්තියානි ප්‍රජාතන්ත්‍රවාදී නියෝජිතයෙකු ලෙස ඊට සහභාගි වී තිබිණ . කෙසේ වෙතත් මෙම ඡන්ද විමසීමේ දී චාන්සෙලර් ගර්හාඩ් ෂ්‍රෝදර්ගේ අපේක්ෂක ගෙසින් ස්කුවන් ලබා ගත්තේ ඡන්ද 549ක් පමණ ය . රොයිටර් අමෙරිකාවේ චෝදනාව චලාබ් ප්‍රතික්ෂේප කරයි වොෂින්ටනයේ දී අමෙරිකානු රහස් ඉරානයට ලබා දුන්නේ ය " යන චෝදනාව මත සිය මූලස්ථනය අමෙරිකානු සෙබලුන්ගේ වැටලීමට ලක් වීමෙන් අපවාදයට ලක් ව සිටින ඉරාක අන්තර් පාලක සභාවේ සභික අහමඩ් චලාබි ඔහුට එරෙහි චෝදනාව ප්‍රතික්ෂේප කරමින් එම චෝදනාව එල්ල කරන සී. අයි. ඒ. ආයතනයට කොංග්‍රසය හමුවේ සංවාදයට පැමිණෙන ලෙස අභියෝග කැර තිබේ . චෝදනාව අසත්‍ය හා ව්‍යාජ වූවක් බවත් මෙය මඩ ගැසීමක් බවත් චලාබි කියා ඇත . ඉරාන විදේශ අමාත්‍යාංශයෙන් ද ප්‍රකාශ වී ඇත්තේ චලාබිගෙන් හෝ ඉරාක පාලක සභාවේ වෙනත් කිසිවකුගෙන් හෝ ඔවුන් තොරතුරු ලබා ගැන්මක් සිදු කැර නැති බව ය . සී. අයි. ඒ. ආයතනය ඉරාක ජාතික කොංග්‍රසයට අයත් කොටස් දෙස සැකයෙන් බලන අතර එහි අධ්‍යක්ෂ ජෝර්ජ් ටෙනට් විසින් මේ ව්‍යාජ චෝදනාව ඉදිරිපත් කැර ඇති බව පවසන චලාබි ඔහු කොංග්‍රසයට පැමිණෙන්නේ නම් තමා ද පැමිණ සියලු කරුණු අනාවරණය කරන බවත් එහි දී කොංග්‍රසයට තීරණයක් ගත හැකි වනු ඇති බවත් කියා තිබේ . රොයිටර් සූඩාන ගැමියන් 56 දෙනෙකු අරාබි සටන්කාමීන් අතින් මරුට නයලාහි දී බටහිර සුඩානයේ ඩාෆර් ප්‍රදේශයේ ගම්මානයකට කඩා වැදුණු අරාබි සටන්කාමීන් විසින් එහි ගැමියන් 56 දෙනෙකු පමණ පෙරේදා ඝාතනය කැර ඇත . ඩාෆර් ප්‍රදේශයේ අරගලකාරිත්වය සංසිඳී සන්සුන් වී ඇති බව රජය ප්‍රකාශ කළේ දැනට සතියකට පෙර දී ය . " ජන්ජාවීඩ් " නම් මෙම සටන්කාමීන් අබු රාජිල් ගම්මානයට කඩා වැදී ඇත්තේ අසුන් හා ඔටුවන් පිටින් මෙන්ම වාහනවලින් ද පැමිණීමෙනි . ඔවුන් වෙඩි තැබීමට පටන්ගැනීමත් සමග ගම්මු දිවි බේරා ගැනීමට දුව ගිය අතර නිවාසවලට ගිනි තැබූ ඔවුන් දුවනා පුද්ගලයන් හඹා ගොස් ඝාතනය කැර ඇති බව දිවි බේරා ගත් අය පවසති . 56 දෙනෙකු මිහිදන් කළ බවත් ඉන් 40ක් ම එක ම වලෙක ලූ බවත් ඔවුහු කියති . රොයිටර් අන්තර් ජාලය භාවනා වෙබ් අඩවි වෙසක් සමයේ මාර්ගගත භාවනා පාඨමාලා පවත්වාගෙන යන වෙබ් අඩවියක් පිළිබඳව සිළුමිණ පාඨකයන් දැනුවත් කිරීම කාලෝචිත යැයි අපි අදහස් කෙළෙමු . ප්‍රවේශය 2004 - 04 - 21 1997 වර්ෂයේ සිට ථෙරවාද සම්ප්‍රදායට අනුව මාර්ගගතව භාවනා පාඨමාලා පවත්වාගෙන යන අඩවියකි මෙය . සාමාන්‍යයෙන් සෑම වසරක ම ජනවාරි , අප්‍රේල් සහ ජූලි , මාසවල දී මෙකී මාර්ගගත භාවනා පාඨමාලා ආරම්භ කෙරේ . මෙම වසරේ ජූලි පාඨමාලාව සඳහා අයදුම්පත් කැඳවීම දැන් ආරම්භ කර ඇත . මෙහි දී විශේෂයෙන් ම සඳහන් කළ යුතු කාරණයක් වන්නේ මෙම පාඨමාලාව සඳහා ඇමෙරිකානු ඩොලර් 99ක් වූ ගාස්තුවක් අය කරන බව යි . එහෙත් පාඨක ඔබ මෙම ගාස්තුව හේතුකොට ගෙන අධෛර්යට පත් විය යුතු නොවේ . මන්ද " බෞද්ධ නිජභූමි සැලැස්ම යටතේ ථෙරවාදි සම්ප්‍රදාය ස්ථාපිත කිරීමට ඉවහල් වූ පාරම්පරික බෞද්ධ රටවල වැසියන්ට මෙම පාඨමාලාව නොමිලයේ ලබා ගැනීමේ අවස්ථාව උදාකර දී තිබීම යි . ඒ අනුව ශ්‍රී ලංකාව - ඉන්දියාව - නේපාලය - තායිලන්තය - මියන්මාර් සහ වියට්නාමය යන දකුණු ආසියාතික රටවල වැසියන්ට මෙම පාඨමාලාව නොමිලයේ හැදෑරීමේ මහඟු අවස්ථාව ලබා ගත හැකි වේ . එසේම සත්‍ය වශයෙන් ම මුල්‍යමය දුෂ්කරතා ඇති උදවියට ද සහනදායී ගාස්තුවක් යටතේ පාඨමාලාව හැදෑරීමේ අවස්ථාව ඇති බව ද සඳහන් වේ . තව ද ලොව ඕනෑ ම රටක වෙසෙන සංඝයාවහන්සේට තම පෞද්ගලික පරිහරණය සඳහා මෙය නොමිලයේ ප්‍රදානය කරනු ලබන බව ද සඳහන් ය . මෙම විශේෂිත දකුණු ආසියාතික සැලැස්ම යටතේ මෙම වසරේ ජූලි පාඨමාලාව සඳහා අයදුම් කිරීමට පාඨක ඔබ කල්පනා කරන්නේ නම් ඒ සඳහා ජූලි 1වැනිදා සිට අයදුම්පත් යැවිය හැකිය . ඔබ මෙම භාවනා පාඨමාලාවට අයදුම් කිරීමට මත්තෙන් අඩවියෙහි දක්වා ඇති තාක්ෂණික අවශ්‍යතා ඔබේ පරිගණකය සතුව ඇති ද යන්න ගැනත් සැලකිලිමත් විය යුතු බව මෙහි දී දැඩි ව අවධාරණය කළ යුතු වන්නේ ය . ඒ අනුව ඔබ සතුව ධාවනය වන පරිගණකයක් , සහ මනා අන්තර්ජාල සම්බන්ධතාවක් තිබීම , ආදී මූලික තාක්ෂණික අවශ්‍යතා වේ . ඔබ සංගෘහිත තැටි මාර්ගයෙන් පාඨමාලාව හැදෑරීමට අපේක්ෂා කරන්නේ නම් ඔබේ පරිගණකය සතුව සංගෘහිත තැටි ධාවකයක සහ ශ්‍රවණ පහසුකම් තිබිය යුතු වන්නේ ය . මීට අමතරව මෙම අඩවිය තුළ බුද්ධාගම හා භාවනාවට අදාළ වන්නාවූ වෙනත් ප්‍රයෝජනවත් තොරතුරු රාශියක් ද භාවනා . බුද්ධාගම , පාලි ත්‍රිපිටකය යන සම්බන්ධතා ඔස්සේ දක්වා ඇත . ඒ අනුව භාවනා යන සම්බන්ධතාව ඔස්සේ භාවනාව ප්‍රගුණ කිරීම සඳහා ප්‍රයෝජනවත් වන්නා වූ බඳු වැදගත් ලේඛන කරා යොමු කෙරේ . බුද්ධාගම යන සම්බන්ධතාව ඔස්සේ ද බෞද්ධාගම හා බැඳුණු ඉතා ප්‍රයෝජනවත් සම්පත් රාශියක් කරා පරිශීලකයන් යොමු කර ඇත . එකී සම්පත් අතර විසින් රචිත , නාරද මහා තෙරුන් විසින් රචිත , කේ. පියතිස්ස තෙරුන්ගේ , සහ භික්ඛු බෝධිගේ රචනා යන පූර්ණ ලේඛන වේ . තව ද රජීව් රත්නතුංග විසින් හි ස්ථාපිත මහාවංශයෙහි සංස්කරණය කරන ලද පූර්ණ පිටපත කරා ද යොමු විය හැකිය . ඊට අමතරව අනගාරික ධර්මපාල ලේඛනාගාරය ඔස්සේ එතුමාගේ රචනාවල පූර්ණ පිටපත් වෙත පරිශීලකයන්ට සමීප විය හැකි වේ . මෙරට පිහිටි භාවනා මධ්‍යස්ථාන පිළිබඳ වැදගත් තොරතුරු කරා " ශ්‍රී ලංකාවේ භාවනා මධ්‍යස්ථාන " නමැති සම්බන්ධතාව තුළින් ළඟා වීමට පුළුවන . එහි දෙල්ගොඩ පිහිටි කඳුබොඩ , මහනුවර ආසන්නයේ නිලඹෙ , හොරණ පිහිටි දෙකඳුවල , හිඳගල පිහිටි ධම්ම කූඨ , මහනුවර පිහිටි ලේවැල්ල යන භාවනා මධ්‍යස්ථාන පිළිබඳ තොරතුරු එනම් එකී භාවනා මධ්‍යස්ථාන පිහිටි ස්ථානය , තොරතුරු ලබා ගැනීම සඳහා ඇමතිය යුතු ආකාරය , වැඩ සටහන් ආදි තොරතුරු ඒ යටතේ ගොනු කර ඇත . එසේම අවම වශයෙන් ඔබේ පරිගණකයෙහි මතකය මෙගාබයිට් 64ක් පමණ විය යුතු යැයි නිර්දේශ කරන්නේ යැයි ද අඩවියෙහි සඳහන් වේ . චීනය හා සුත්ත ග්‍රන්ථ කරා ර්‍ථචතඪ ඛ්චදධද යන සම්බන්ධතාව ඔස්සේ පරිශීලකයන් යොමු කර ඇත . වසරකට කලාප 10ක් පමණ නිකුත් කරනු ලබන පුවත් පත්‍රිකාව මගින් පාඨමාලා පිළිබඳ විස්තර සහ අනෙකුත් ක්‍රියාකාරකම් පිළිබඳ දැනුවත් කරන අතර ඊමේල් පණිවුඩයක් යවා පුවත් පත්‍රිකාවට දායකත්වය ලබාගත හැකිය . භාවනා පාඨමාලා පවත්වනු ලබන මධ්‍යස්ථාන පිළිබඳ තොරතුරු රැගත් වෙබ් අඩවි අප්‍රමාණ සංඛ්‍යාවක් ඇත ද ඒවා බොහොමයක් පැවැත්වෙන්නේ නේවාසික පාඨමාලා වශයෙන් වෙනත් රටවල හෙයින් , එකී අඩවි පිළිබඳ තොරතුරු පාඨක ඔබ වෙත ගෙන ඒමට අපි අදහස් නොකෙළෙමු . එහෙත් ශ්‍රී ලංකාවේ ද මධ්‍යස්ථානයක් ඇති නිසා පාඨක ඔබට ප්‍රයෝජනවත් වේ යැයි හැඟෙන බැවින් මතු දැක්වෙන විපස්සනා භාවනා අඩවිය පිළිබඳව තොරතුරු ද සැකෙවින් දැක්වීමට කල්පනා කෙළෙමු . ප්‍රවේශය 2004 - 04 - 21 එස් . එන් . ගොඑන්කා සහ සහායක ගුරුන් කළ ඉගැන්වීම්වලට අනුව විපස්සනා භාවනා පාඨමාලා පවත්වනු ලබන සංවිධාන පිළිබඳ තොරතුරු මෙම අඩවිය තුළින් ලබා ගැනීමට පුළුවන . මෙම පාඨමාලා සඳහා ගාස්තුවක් අය කරනු නො ලැබේ . පරිත්‍යාගශීලීන්ගේ ආධාර මත පාඨමාලා පවත්වා ගෙන යනු ලැබේ . දින 10 පාඨමාලාව අවසන් වන දිනයේ ශිෂ්‍යයන් තමන් කැමති පරිදි කිසියම් පරිත්‍යාගයක් කළ යුතු වේ . ඒ අනාගතයේ සහභාගි වන සිසුන් සදහා වන පාඨමාලාවල ප්‍රයෝජනය පිණිස ය . එසේ විපස්සනාව යනු කුමක්ද ? ගොඑන්කා යනු කවුරුන්ද ? පාඨමාලා හැදෑරීම සඳහා අනුගමනය කළ යුතු වන චර්යා පද්ධතියෙහි අඩංගු වන්නේ මොනවාද ? යනාදී කරුණු පිළිබඳ අවබෝධයක් ලබා ගත හැකි සම්බන්ධතා ද මෙම අඩවියෙහි වේ " පාඨමාලා පැවැත්වීම පිළිබඳ විස්තර ඉන්දියාව , ආසියාව , උතුරු ඇමෙරිකාව , යුරෝපය යනාදී වශයෙන් රටවල් අනුව හා අකාරාදී පිළිවෙලට මෙහි පෙළ ගස්වා ඇත . ඒ අනුව ආසියාව යන සම්බන්ධය ඔස්සේ දකුණු ආසියාවෙහි පාඨමාලා මධ්‍යස්ථාන කරා යොමු වීමට පුළුවන . ශ්‍රී ලංකා යන සම්බන්ධය ඔස්සේ මහනුවර හිඳගල පිහිටි විපස්සනා භාවනා මධ්‍යස්ථානයෙහි 2004 සහ 2005 වසර සඳහා සැලසුම් කර ඇති පාඨමාලා පිළිබඳ විස්තර සහ මධ්‍යස්ථානය ඇමතිය හැකි ආකාරය පිළිබඳ තොරතුරු ( ලිපිනය , දුරකතන අංක , ඊමේල් ) කරා යොමු විය හැකි වේ . පාඨමාලාව සඳහා ලියපාදිංචිවීමට අවශ්‍ය අයදුම්පත්‍ර හා අදාළ වෙනත් විස්තර කරා යොමු විය හැකි සම්බන්ධතා ද මෙහි වේ . ව්‍යාපාරික විධායකයන් සඳහා වන විශේෂ භාවනා පාඨමලා පිළිබඳ තොරතුරු ද මෙහි ගොනු කොට ඇත . " සී . එල් . පී . එල් . " ආයතනයේ අනුග්‍රහයෙන් ලේක්හවුස් වෙසක් කූඩු තරගය භක්ති ගීත සංදර්ශනය 4 - 5 දිනවල දී වෙසක් උත්සවය නිමිත්තෙන් ලේක්හවුස් ආයතනය මෙවර ද මෙම 4 - 5 යන දිනයන්හි වෙසක් භක්ති ගීත සංදර්හනයක් සහ වෙසක් පහන් කූඩු තරඟයක් හා ප්‍රදර්ශනයක් ලේක්හවුස් ආයතනය ඉදිරිපිට දී පවත්වනු ලබයි . වෙසක් පහන් කූඩු තරඟයේ පළමුවැනි දෙවැනි හා තුන්වැනි ස්ථාන සඳහා තෝරාගන්නා හොඳ ම නිර්මාණවලට මුදලින් ද තෑගි පිරිනමනු ලැබේ . සිළුමිණ - දිනමිණ - බුදුසරණ යන ලේක්හවුස් ආයතනයෙන් පළ කැරෙන පුවත්පත්වල මෙහෙයවීමෙන් පැවැත්වෙන මෙම වෙසක් බැති ගී සංදර්ශනයට සහ වෙසක් පහන් කූඩු තරඟය හා ප්‍රදර්ශනයට පූර්ණ අනුග්‍රහය මෙවර ලබා දී ඇත්තේ ශ්‍රී ලාංකික ප්‍රමුඛ නිෂ්පාදන ආයතනයක් වන සී . එල් . පී . එල් . ආයතනය යි . මෙම ආයතනය විසින් ඒ සඳහා ලබාදෙන අනුග්‍රාහක චෙක්පත එහි සභාපතිනී තිලකා කොඩිතුවක්කු මහත්මිය විසින් ලේක්හවුස් ආයතනයේ සභාපති ජනදාස පීරිස් මහතා වෙත ඉකුත් 28වැනිදා සවස ලේක්හවුස් ආයතනයේ අධ්‍යක්ෂ මණ්ඩල රැස්වීම් ශාලාවේ දී පැවැති උත්සවයක දී භාර දෙනු ලැබුවාය . ලේක්හවුස් ආයතනය වසරක් පාසා වෙසක් උත්සවය සැමරීමට වෙසක් භක්ති ගී සහ වෙසක් පහන් කූඩු තරඟයක් සහිත ප්‍රදර්ශනයක් පවත්වාගෙන යන බවත් , මෙම සත්කාර්යයට සී . එල් . පී . එල් . ආයතනය අනුග්‍රහය දැක්වීම අගය කරන බවත් , මෙහි දී අදහස් දැක්වූ ලේක්හවුස් ආයතනයේ කර්තෘ මණ්ඩල අධ්‍යක්ෂ කරුණාරත්න පරණවිතාන මහතා කීය . බුදු තෙමඟුල යෙදෙන වෙසක් උත්සවය අප රටට පමණක් නොව සමස්ත ලෝක ජනතාව ම ගෞරවයෙන් සමරනු ලබන උත්සවයක් බවත් එවැනි උත්සවයක් නිමිති කරගෙන ලේක්හවුස් ආයතනය ද වාර්ෂික ව පවත්වාගෙන එන වෙසක් භක්ති ගීත හා වෙසක් පහන් කූඩු තරඟය හා ප්‍රදර්ශනයට සී . එල් . පී . එල් . ආයතනය අනුග්‍රහය දැක්වීමට ඉදිරිපත් වීම වැදගත් කරුණක් ලෙස සලකන බවත් පැවසී ය . බුදු දහමේ ප්‍රවර්ධනයට ලේක්හවුස් ආයතනයේ මූලික ප්‍රතිපත්ති තුළ එදා සිට ම මේ දක්වා වෙසෙස් මෙහෙයක් ඉටුකර තිබෙන බව ද පැවසු කර්තෘ මණ්ඩල අධ්‍යක්ෂවරයා මෙවර ද එම සත්කාර්යය පවත්වන බවත් , ඒ සඳහා සී . එල් . පී . එල් . ආයතනය ලබා දුන් අනුග්‍රහය ඉතා අගේකොට සලකන බව ද කීය . ලේක්හවුස් ආයතනයේ සභාපති ජනදාස පීරිස් මහතා ස්තුති කතාව පවත්වමින් ආයතනයේ සභාපතිවරයා ලෙස වැඩ බාර ගැනීමෙන් අනතුරුව සහභාගි වූ ප්‍රථම නිල කටයුත්ත මෙය බව ද , ඒ නිසා මෙවැනි උතුම් පුණ්‍ය කටයුත්තකට සහභාගිවීම භාග්‍යයක් කොට සලකන බව ද කීය . සී . එල් . පී . එල් . ආයතනයේ ප්‍රධාන විධායක නිලධාරි ගෝර්ඩන් ද සිල්වා මහතා වෙසක් උත්සවය වැනි අති උතුම් උත්සවයක් සමරන මොහොතක ඒ වෙනුවෙන් සංවිධානය කළ වැඩසටහනකට දිවයිනේ ප්‍රමුඛ දේශීය නිෂ්පාදන ආයතනයක් ලෙස තම ආයතනයට දායකත්වයක් ලබා දීමට ලැබුණ අවස්ථාව ඉතා වැදගත් කොට සලකන බව සඳහන් කළේ ය . මෙම අවස්ථාවට සී . එල් . පී . එල් . ආයතනය වෙනුවෙන් වෙළඳ හා ප්‍රචාරක කළමනාකාරිනි ඉන්දු සේරසිංහ මහත්මිය සහ ප්‍රධාන මෙහෙයුම් නිලධාරි ඕවිල් සීමන්ස් මහතා ද ලේක්හවුස් ආයතනයේ ප්‍රධාන විධායක නිලධාරි ටිකිරි කොබ්බෑකඩුව , ආයතනයේ මෙහෙයුම් හා අලෙවි සහකාර සාමාන්‍යාධිකාරි අභය අමරදාස , විදේශීය දැන්වීම් කළමනාකරු වරුණ මල්ලවආරච්චි යන මහත්වරු ද සහභාගි වූහ . සුනිල් දයා අල්විස් ඡායාරූපය - සුදත් නිශාන්ත හෙන්රි පීරිස් 94වැනි ජන්ම සංවත්සරය අද නිදහස් ශ්‍රී ලංකාවේ ප්‍රථම පාර්ලිමේන්තුවේ පානදුර මන්ත්‍රීවරයා වූ සුප්‍රකට පුවත්පත් කලාවේදියකු , කෘතහස්ත ලේඛකයකු මෙන්ම සමාජවාදී ව්‍යාපාරයේ පුරෝගාමියකු වූ හෙන්රි පීරිස් ශ්‍රීමතාණන්ගේ 94වැනි ජන්ම සංවත්සරය අදට ( 2 ) යෙදී තිබේ . 1910 මැයි මස 2වැනි දින පානදුරේ ගොරකාන ග්‍රාමයේ දී උපත ලද හෙන්රි පීරිස් මහතා සිය මුළු කාලය හා ශ්‍රමය ම ජනතාව වෙනුවෙන් කැප කිරීමට තීරණය කළේ 1937 වර්ෂයේ දී ය . සම සමාජය පත්‍රයේ උපකර්තෘ ධූරය දැරූ හෙන්රි දෙවැනි ලෝක සංග්‍රාමය ඇරඹීමත් සමඟ එහි ප්‍රධාන කර්තෘ ධූරයට පත්විය . සම සමාජ පක්ෂයට දේශීයත්වය ආරෝපනය කිරීමට ද හෙන්රි උත්සාහ ගත් අතර ප්‍රගතිශීලී දේශපාලන ගමන් මග කවරාකාර විය යුතු දැයි විග්‍රහ කරමින් " ලක් පොළොව " නමින් ග්‍රන්ථයක් ද රචනා කළේ ය . ඔහු ලියූ දේශපාලන " අ " යන්න මාක්ස්වාදයේ සකස්කඩ බඳු ය . 1956 මහ මැතිවරණයෙන් පසු පිහිටවූ මහජන එක්සත් පෙරමුණු රජයේ මැති ඇමැතිවරුන් පිළිබඳව රසවත් ලිපි පෙළත් හෙන්රි පීරිස් මහතා " සිළුමිණ " පත්‍රයට සැපයුවේ ය . මේ අතර ම කාලීන සිදුවීම් අළලා " ජනතාවට " ලියූ තීරු ලිපි පාඨකයෝ මහත් අභිරුචියක් කියැවූහ . ඔහු ස්වාධීන ඉරිදා පුවත්පත් ද එළිදැක්වීය . දේශපාලනයට පිවිසෙන බොහෝදෙනා හරි හම්බ කර ගැනීමට පෙළඹෙතත් මීට වසර හතළිස් පහකට පෙර මෙලොවින් සමුගන්නා විට ඔහු මෙලොව ඉතිරි කර ගියේ මිල මුදල් යාන වාහන වතුපිටි නොවේ . අවංකකම නිර්ව්‍යාජත්වය හා රටට වැඩදායි පුත්‍ර රත්නයක් පමණි . එතුමාට කෘතගුණ සලකනු වස් පානදුර ජනතාව පානදුර පුනර්ජීවන නව නගරයේ ඉදිකෙරුණු ජීවමාන පිළිරුවනින් උපහාර පුදකරනු ලැබූහ . ඔහුට නිවන් සුව අත්වේවා ! ගාමිණී රූපානන්ද හිටපු සභාපතිගෙන් නව සභාපතිට සුබ පැතුම් ප්‍රවීණ ජනමාධ්‍යවේදී හා හිටපු ජනාධිපති මාධ්‍ය අධ්‍යක්ෂ ජෙනරාල් ජනදාස පීරිස් මහතා ලංකාවේ සීමාසහිත එක්සත් ප්‍රවෘත්ති පත්‍ර සමාගමේ  නව සභාපතිවරයා වශයෙන් පසුගියදා වැඩ භාරගත් අවස්ථාවේ දී හිටපු ලේක්හවුස් සභාපති කේසරලාල් ගුණසේකර මහතා ද පීරිස් මහතාට සුබ පැතීමට පැමිණ සිටි සම්භාවනීය පිරිස අතර විය . මාලිනී පීරිස් මහත්මිය ද මේ අවස්ථාවට සහභාගි වූවා ය . ඡායාරූපය - රෝලන්ඩ් පෙරේරා ජයසිරි සේමගේගේ දළදා මැදුර අභියස තොරණක් මෙවර වෙසක් උත්සවය නිමිත්තෙන් ශ්‍රී දළදා මැළිගය අබියස එම පූජා භූමියේ ඉතිහාසයේ ප්‍රථමවරට " සිරි දළදා අසිරිය " නමින් දළදා සමිඳුන්ගේ කතා පුවත තේමා කරමින් කලාත්මක හා ඓතිහාසික වටිනාකමින් යුත් දැවැන්ත තොරණක් ඉදිවෙනු ඇත . මෙම තොරණ උඩින් අඩි 65ක් පමණ වන අතර පළලින් අඩි 60ක් පමණ වනු ඇත . පූජා භූමියේ මෙවැනි තොරණක් ඉදිකිරීමට පූර්ණ සහයෝගය ලබා දෙන ලද්දේ දියවඩන නිලමේ තැන්පත් නෙරංජන් විජේරත්න මහතා විසිනි . එතුමාගේ උපදෙස් පරිදි මෙම තොරණ නිර්මාණය කරනුයේ දිවයිනේ මෙන් ම අන්තර් ජාතික කීර්තියට පත් ප්‍රවීණ චිත්‍ර ශිල්පි " කලාසූරී " ජයසිරි සේමගේ විසිනි . ඔහු විසින් මෙම තොරණේ සැලැස්ම මහනුවර යුගයේ හා ශ්‍රී දළදා මාළිගයේ ගෘහ නිර්මාණ ශිල්පය අනුව සැලසුම් කර ඇති අතර , ජයසිරි සේමගේට ම ආවේණික සිංහල චිත්‍ර සම්ප්‍රදායයෙන් තොරණේ සිතුවම් නිමවීම විශේෂ ලක්ෂණයක් වනු ඇත . සේමගේ මහතා අන්තර් ජාතික වශයෙන් ජපානයේ ෆුකුඕතා නුවර ආසියානු පැසිෆික් ප්‍රදර්ශනය සඳහා අති දැවැන්ත බෞද්ධ තොරණක් ඉදිකිරීමේ ගෞරවය ලැබූ චිත්‍ර ශිල්පියෙකි . සිංගප්පූරුවේ බෞද්ධ පුස්තකාල ගොඩනැගිල්ල ඉදිරිපිට " බොරෝබුදුර් " විදහා පාන වෙසක් තොරණක් හා තායිලන්තයේ වට් - පට්නාම් - නැමැති බෞද්ධ විහාරයේ ද වෙසක් සැරසිල්ලක් නිර්මාණය කළ චිත්‍ර ශිල්පියෙකි . ලෝකයේ රටවල් කීපයක පැවැත්වූ " එක්ස්පෝ " ප්‍රදර්ශනයන්හි ශ්‍රී ලංකා ප්‍රදර්ශනාගාර ඉදිරිපිට ඉදිවූ ශ්‍රී ලංකාව නිරූපණය කළ " මකර " තොරන ද සේමගේ මහතා විසින් නිර්මාණය කරන ලදී . " ගම් උදාව " හා " මහපොළ " ආදී සංවත්සර නිමිත්තෙන් ඒ ඒ නගරවල නිර්මාණය කළ සියලුම තොරණ ඉදිකිරීමට කටයුතු කළේ සේමගේ මහතා යි . අරලිය ගහ මන්දිරය අබියස අවුරුදු 10ක් පමණ කාලයක ඉදිවූ ඒ දර්ශනීය තොරණ ද සේමගේ විසින් නිර්මාණය වූවෙකි . අම්බලන්ගොඩ , රත්ගම , ඉඩන්දූව , ගාල්ල , කොටහේන හා අගනුවර ආදී නගරවල සෑම වෙසක් උත්සවයක ම සේමගේගේ තොරණක් දක්නට හැකි විය . මෙවර වෙසක් උලෙළ නිමිත්තෙන් මෙම දළදා සමිඳුන් අබියස ඉදිවෙන තොරණින් , සිරි දළදා සමිඳුන්ගේ අසිරිය , තේජානුභාවය , එම කාලයේ පැවැති නිවටුන්ගේ කුමන්ත්‍රණ , බොදු බැතිය , සිංහල බෞද්ධයින්ගේ පුණ්‍ය මහිමය , කිත්සිරි මෙවන් රජතුමාගේ ප්‍රථම දළදා පූජාව . කොත්මලේ වනාන්තරයක එක් හිමිනමක් විසින් උරහිසේ දළදා සමිඳුන් සඟවා සිටි සිද්ධිය , කෝට්ටෙ සිරි දළදා මන්දිරයට පරංගි පහර දුන් සැටි හා සබරගමුවේ විහාරයක කුරහන් ගලක වස 243ක් දළදා වහන්සේ වැඩ විසූ විස්තරය ආදී ඉපැරණි ඓතිහාසික හා ආධ්‍යාත්මක වටිනාකමින් යුත් සිද්ධීන් ජයසිරි සේමගේ විසින් ඉතා දර්ශනීය අන්දමට සිතුවම් කර ඇත . වෙසක් මස 04වැනිදා සිට ප්‍රදර්ශනය වන මෙම තොරණ 03වැනිදා විවෘත වන අතර , පුරා දින 5ක් පමණ ප්‍රදර්ශනය වනු ඇත . දියවඩන නිලමේතුමාගේ උපදෙස් පරිදි ඉදිකළ මෙම තොරණේ පූර්ණ දායකත්වය " වෝග් ජුවලර්ස් " අධිපති සත්ගුණවත් අනුර හේමචන්ද්‍ර මහතා දරනු ලැබේ . උතුරු කොරියා න්‍යෂ්ටික සාකච්ඡා කල් දැමිය යුතුයි - චීනය කියයි ටෝකියෝ හිදී උතුරු කොරියානු න්‍යෂ්ටික අර්බුදයට විසඳුම් පතා සිදු කැරෙන සය රාජ්‍ය සාකච්ඡාවේ තෙවැනි වටය උ. කොරියාව හා අමෙරිකාව අතර පවත්නා වෙනස්කම් අවම කැර ගැන්මකින් තොර ව පැවැත්වීම ඵල රහිත බව පෙන්වා දෙන එහි සත්කාරක රට ලෙස සැලකෙන චීනය , එම සාකච්ඡා කල් දැමිය යුතු බවට යෝජනා කැර තිබේ . 